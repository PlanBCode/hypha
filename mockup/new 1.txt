Het is inmiddels zo’n 20 jaar geleden dat in de UMC’s de eerste ErgoCoaches van start gingen om de fysieke overbelasting een halt toe te roepen. Er is in die 20 jaar veel ontwikkeld, veel samengewerkt tussen alle UMC’s en vooral hebben alle ErgoCoaches er hard aan getrokken om samen met hun collega’s het roer om te krijgen. En dat is goed gelukt, zowel binnen de verpleegkundige diensten, maar ook bij de therapeuten, diagnostiek, OK’s, röntgenafdeling en ondersteunende of facilitaire diensten. 
Er is in die 20 jaar veel veranderd in de ziekenhuizen en de wijze waarop preventie wordt ingevuld. Daarom is een landelijke projectgroep gestart om samen met de ergocoaches, leidinggevenden en de fysiotrainers in kaart te brengen wat nog beter kan en waar de behoefte ligt bij de ergocoach om jezelf verder te ontwikkelen.  
De projectgroep bereidt een vragenlijst voor , die op 1 mei via deze website wordt opengezet. En wat zou het mooi zijn, als jullie die allemaal invullen, duurt maximaal 10 minuten. Ook organiseren we dit voorjaar een aantal dialoogtafels  om in gesprek te gaan over de meerwaarde en behoeftes van de ergocoach. Uitnodigingen worden binnenkort verstuurd, spontane aanmelding wordt gewaardeerd. En wil je voor die tijd al je mening, goede ideeën of anderszins laten horen, dat kan via ons evaluatie@umcergocoach.nl  
Via de mail en de speciaal voor dit project opgezette website www.umcergocoach.nl en twitteraccount (@UMCErgocoach) houden we je op de hoogte over de voortgang van het project, resultaten van de vragenlijst en de dialoogtafels. Ook starten we met het delen van goede ideeën die je meteen kunt gebruiken in jouw dagelijkse praktijk, omdat wij en ook jullie gewoon niet willen wachten tot het project is afgerond.
